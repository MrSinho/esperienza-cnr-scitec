---
title  : "Introduzione alle transaminasi"  
draft  :  false
toc    :  true
math   :  true
editURL: ""
weight : 1

cascade:
    type: "docs"
---


Le transaminasi, note anche come aminotransferasi, sono enzimi appartenenti alla classe delle transferasi. Esse svolgono un ruolo cruciale nel metabolismo degli aminoacidi, catalizzando la reazione di trasferimento di gruppi amminici (-NH2) da un amminoacido a un α-chetoacido. Questo processo è fondamentale per garantire l'interconvertibilità degli amminoacidi in modo da soddisfare le esigenze metaboliche in condizioni differenti e garantire un equilibrato pool amminoacidico per la biosintesi di proteine.

Due delle transaminasi più rilevanti dal punto di vista clinico e biochimico sono l'aspartato aminotransferasi (AST) e l'alanina aminotransferasi (ALT).

$$\ce{aspartato + α-chetoglutarato ->[AST] ossalacetato + glutammato}$$

$$\ce{alanina + α-chetoglutarato ->[AST] piruvato + glutammato}$$

## Scopo della ricerca

Le transaminasi termostabili sono enzimi che mantengono la loro attività a temperature elevate, superiori a quelle a cui operano normalmente le transaminasi presenti negli organismi mesofili. Presentano notevoli vantaggi in diverse applicazioni biotecnologiche e industriali, prime fra tutte l'efficienza operativa degli enzimi in un ambiente industriale che in seguito a processi precedenti alla transaminazione hanno richiesto un notevole aumento della temperatura dell'ambiente di reazione. Le transaminasi termostabili saranno dunque più stabili alla temperatura di operatività, quindi con un risparmio importante di materiale e denaro. Si proietta inoltre un'eventuale applicazione nei processi di biorisanamento dell'ambiente.

